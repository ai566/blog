# 《红楼梦》十二钗判词

林黛玉/薛宝钗：

可叹停机德，堪怜咏絮才。玉带林中挂，金簪雪里埋。

贾元春：

二十年来辨是非，榴花开处照宫闱。三春争及初春景，虎兕相逢大梦归。

贾探春：

才自精明志自高，生于末世运偏消。清明涕送江边望，千里东风一梦遥。

史湘云：

富贵又何为，襁褓之间父母违。展眼吊斜辉，湘江水逝楚云飞。

妙玉：

欲洁何曾洁，云空未必空。可怜金玉质，终陷淖泥中。

王熙凤：

凡鸟偏从末世来，都知爱慕此生才。一从二令三人木，哭向金陵事更哀。

贾惜春：

勘破三春景不长，缁衣顿改昔年妆。可怜绣户侯门女，独卧青灯古佛旁。

贾迎春：

子系中山狼，得志便猖狂。金闺花柳质，一载赴黄粱。

巧姐：

事败休云贵，家亡莫论亲。偶因济刘氏，巧得遇恩人。

李纨：

桃李春风结子完，到头谁似一盆兰。如冰水好空相妒，枉与他人作笑谈。

秦可卿：

情天情海幻情身，情既相逢必主淫。漫言不肖皆荣出，造衅开端实在宁。
